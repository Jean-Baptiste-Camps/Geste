Devant Vaunuble a Rigaus siege mis 
— Ont il bien jent ? ce dit l ' empereriz . 
— Oïl , ma dame , foi que doi Saint Denis ! 
Bien sont trois mil de chevaliers gentis . 
Huimés devons a Begon revenir : 
Riche servise en fist l ' empereriz ' 
Begon emportent au Loheran Garin , 
Ardane lessent , en Ardenois sont mis , 
En Loheraine d ' autre part sont ganchi . 
De ci a Gorde ne pristrent onques fin 
Ces damoiseles chanter et esbaudir : 
Halte est la feste , chascuns la vialt oïr . 
— Sainte Marie ! ce dist li dus Garins , 
Reine dame qui lo cors Deu tenis , 
Sauve mon cors et trestoz mes amis ! 
Li cuers me tramble et me prent a dolir , 
Qu ' il m ' est avis qu ' il me doie partir . 
Dex ! se c ' est bien qui me doie avenir , 
Donez lo moi , sire , par tens veïr , 
Et d ' autre chose , se toi plest , m ' escremis . » 
— Dites lo moi , d ' o venez vous , amis ? 
— De Saint Amant , de ce nostre païs , 
Meumes no mie xv . dis . 
— Quex hom est ce , q ' an cele biere gist ? 
Est il malades o navrez o ocis ? » 
Et dit li abes : « Vous lo sauroiz par mi , 
C ' est vostres frere dus Begue de Belin , 
En la forest Fromors lo posteïs 
Lo vous a l ' en detranchié et ocis . » 
Li dus l ' entent , a po n ' enrage vis 
grant duel et grant cri 
Nes Deu tonant tu poist an oïr . 
Garins se pasme que ne s ' en pot tenir . 
Au relever or oiez que il dist : 
« Por coi , biau frere , vous a Fromons ocis ? 
Ja disoit il qu ' il estoit nostre amis ' 
Nos estien guerroié et haï , 
La pes fu fete devant lo roi Pepin . 
Or vos ont mort ! Ja n ' en pussent joïr ! 
Mes par celui qui de l ' eve fist vin 
