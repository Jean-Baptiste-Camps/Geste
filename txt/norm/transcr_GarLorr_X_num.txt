devant vaunuble a Rigaus siege mis 
— Ont il bien jent ? ce dit l ' empereriz . 
— Oïl , ma dame , foi que doi saint denis ! 
bien sont .iii. m. de chevaliers gentis . 
huimés devon a Begon revenir : 
riche servise en fist l ' empereriz ' 
Begon emportent au loheran garin , 
ardane lessent , en ardenois sont mis , 
en loheraine d ' autre part sont ganchi . 
de ci a gorde ne pristrent onques fin 
ces damoiseles chanter et esbaudir : 
halte est la feste , chascuns la vialt oïr . 
— Sainte marie ! ce dit li dus garins , 
reine dame qui lo cors deu tenis , 
sauve mon cors et trestoz mes amis ! 
Li cuers me tramble et me prent a dolir , 
qu ' il m ' est avis qu ' il me doie partir . 
dex ! se c ' est bien qui me doie avenir , 
donez lo moi , sire , par tens veïr , 
et d ' autre chose , se toi plest , m ' escremis . » 
— dites lo moi , d ' o venez vos , amis ? 
— de saint amant , de ce nostre païs , 
meumes nos n ' a mie xv dis . 
— Quex hom est ce , q ' an cele biere gist ? 
Est il malades o navrez o ocis ? » 
et dit li abes : « vos lo sauroiz par mi , 
C ' est vostres freres dus Begues de belin , 
en la forest Fromont lo posteïf 
Lo vos a l ' en detranchié et ocis . » 
Li dus l ' entent , a po n ' enraje vis 
grant duel et grant cri 
nes deu tonant n ' i poist an oïr . 
Garins se pasme que ne s ' en pot tenir . 
au relever or oiez que il dist : 
« por coi , biau frere , vos a Fromont ocis ? 
ja disoit il qu ' il estoit nostre amis ' 
nos estien guerroié et haï , 
La pes fu fete devant lo roi pepin . 
or vos ont mort ! ja n ' en puissent joïr ! 
mes par celui qui de l ' eve fist vin 
