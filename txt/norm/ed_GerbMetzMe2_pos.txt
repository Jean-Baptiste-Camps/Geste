Relenqui a Fromont lo poestis . 
Orvoslerrai de Gybert ester ci ; 
Quantleus en iert bien savron revenir , 
Etchanterons de Fromont le flori 
Et deGuillaume le parent Fromondin . 
AFromontvint . j . mes , si li a dit . 
Bien fu vestue d ' un peliçon hermin , 
Et par desus d ' un paile alexandrin 
A bendes d ' or , mout noblement li sist ; 
Fresche et vermeille , blanche com flor de lis ; 
Sor ses espaules li gesoient si crin 
Trecié a bende , si com moi est a vis . 
Il n ' ot si gente en . lx . païs 
De nule terre , si comme je ai apris 
Par le poing dextre li dus Gybert la tint . 
Atant es vos l ' enffant Herna ou vint ; 
. I . espervier la reïne tendi ; 
Il fu mout beals , la roïne le prist , 
Par grant chierté desor son poing le mist . 
Devant le rei la franche dame vint 
Li rois le voit , cortoisement li dist : 
« Cist esperviers , dame , ou fu il pris ? 
Sire » , fet ele , « ne vos en quier mentir ; 
« Hernaut mes niés , mes druz et mes amis , 
« Le m ' aporta , la soe grant merci . 
« Or le pernez , emperere gentil ; 
« Par grant amor le fetes recoillir . 
Mout dites bien , dame , » ce dist Pepins ; 
« Qui le refuse ne doit terre tenir . 
— Sire » , fet ele , « por Dieu entendés mi . 
« Mout me merveil , mout est mes cuers mari 
« Del viel Fromont qui ne vos vient servir . 
« Si m ' aït Diex , jel tien en grant despit . 
« Vez ci Gybert et Herna et Gerin 
« Qui tolt la terre que il doivent tenir . 
« Quer li mandez qu ' il vos vienge servir , 
« Ou soit a Chartres ou s ' il velt a Paris , 
« Ou a Bealvez ou a Loon la cit . 
« Face vos droit de Begon qu ' est ocis 
« Et de Garin qu ' el mostier fu mordriz , 
« Devant l ' autel , al pié del crucefiz , 
« Et si vos rende le porc qu ' el bois fu pris . 
« Si fetes droit et Herna et Gerbert 
« Lui et Gybert li fiz al duc Garin 
« S ' il le refuse , qu ' il nel voille venir , 
« Va desor els , emperere gentil , 
« Gastez lor terres , metez tot a declin ; 
« Ne lor lessiez borc ne chastel tenir , 
« Ainz s ' en iront comme ribaut chaitif 
« Ensi doit rois son reaume tenir » . 
