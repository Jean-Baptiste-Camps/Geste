« Ne doutïens nul home qui fust vis . 
« Las ! moi dolant ! or somes departi . » 
Tot maintenant l ' ont fet ensevelir , 
En . j . biere ens el mostier gesir 
Clers et prevoires i ot ; 
N ' i ot celui son sautier ne tenist , 
Et prient Deu qui de lui ait merci . 
A l ‘ endemain , ains que passast midi , 
L ‘ ont enterré au mostier Saint Sevrin . 
Ainz qu ' il venissent ariere au Plaiseïs , 
Lor a Rigau . iij . chevaliers ocis , 
Cosins germains Fromond le posteïs : 
L ' uns fu de Troies et l ' autres de Paris 
Et l ' autres fu dou chastel de Crespi . 
Molt fu dolans Rigaus et esmarris , 
Morant regrete com ja porrez oïr . 
« De toutez pars descroissent nostre ami 
« Las ! » dist Gibers , « que porrai devenir , 
« Quant n ' ai chastel en icelui païs 
« Par cui je puisse grever mez anemis ? 
—— Si avez , sire » , li mèz li respondi . 
« Rigaus vos mande et ces peres Hervix 
« Qu ' il vos rendront cuite le Plaiseïs . 
« Bien est garnis et de pain et de vin , 
« De char salée por chevaliers servir . 
« Des qu ' a . vij . ans , ne vos en quier mentir , 
« Avrez viande , mal grez en aient il . » 
Dist la roïne : « C ' est chastiax bien garniz . » 
— En non Deu , dame , » li dus Gibers a dit , 
« Grant pechié fait l ' empererez Pepins 
« Que ne me rant Gironville a tenir , 
« Le bon chastel que mez ancestres tint . 

« N ' en nule terre , si com je l ' ai apris . » 
Par la main destre li dus Gerins la tint . 
Atant ez vos l ' enfant Rigau ou vint ; 
. I . esprevier la roïne tendi ; 
Il fu molt biaus , et la dame l ' a pris , 
Par grant chierté desor son poig l ' a mis . 
Devant le roi la franche dame vint . 
Li rois la voit , a raisson l ' en a mis : 
« Cis espreviers , ma dame , ou fu il pris ? 
Sire » , fait ele , « ne vos en quier mentir : 
« Hernaut mes niés , mes drus et mes amis , 
« Le m ' aporta , la soie grans mercis . 
« Or le prenés , enpererez gentis ; 
« Par grant amor le faites recoillir . 
— Mout ditez bien , dame » , se dist Pepins 


« Mout volentiers , dame » , se dist Pepins . 
Devant lui garde , si vit Gerart venir , 
. I . chevalier qui fu nez de Senlis ; 
Et dist li rois : « Venez avant , amis . 
« Vos en irez a Bordeles la cit ; 
« Dites Fromont de Lens , le posteïs , 
« Que jel semon de droit en mon païs , 
« Viegne a Paris ou a Loon la cit . 
« C ' il le refuse et il n ' i voelt venir 
« Desfiez le maintenant de par mi , 
« Et si li ditez , tot voiant cez amis , 
« G ' irai sor eus por lor terres saissir 
« Ne lez garra trestot l ' ors que Dex fist 
« Que je nes face de male mort morir . » 
« Dist Girars : « Sire , il lor sera bien dit ; 
« Nel laisseroie por tot l ' or que Dex fist . 

