Beguedona le sien , moult en fist a loer . 
Vers Flandres s ' en tornerent por le regne gaster ; 
Flamens vienent encontre por la merci crier , 
Mais onques ne le porent envers le roi trover . 
Come Begue le voit le sens cuide derver , 
Devant le roi de France s ' en est venus ester : 
« Sire , » dist il al roi , « tot ço laissiés ester ; 
« Li hom ki merci crie bien doit merci trover : 
« Jhesus le comanda qui tot a a garder . » 
Dont dient par la sale : « Cis estera moult ber ; 
« S ' est sage chevaliers moult puetlonges durer . » 
Les treves ont données , si font le pais jurer . 
« Sire , » ço dist Garins , « or me vieng jo clamer 
« Del fort roi Anseis , moi velt desireter , 
« Ki me tolt ma contrée que deüsse garder . 
« Certes , nel deussiés sofrir ne endurer , 
« Que li fiés doit a vos venir et retorner : 
« Si deüssiés par tot vostre droit delivrer . » 
— Faisons le bien , beau sire , ço dist li mes Hardrés . 
« Por coi feriés vous gens ariere retorner ? 
« Alons nos en a Mex dont j ' oi Garin clamer . 
« Quant nous serons devant , faisons le roi mander 
« Que nos laist vostre terre ; n ' a droit en l ' arester ; 
« Que , s ' il nel fait ensi , ne vos en tornerés 
« De ci que vos arés les tors fait cravanter . 
— Jo l ' otroi , » dist li rois , « foi que vos doi porter . » 
Atant fisent les os guencir et retorner , 
Fromondin font l ' ensegne baillier et delivrer ; 
Forment s ' en entremetent cil riche baceler , 
Et chevalcent ensemble , cui qu ' en doient penser . 
Devant Mex sont venu droit a un ajorner ; 
Fisent trés et alcubes et pavellons lever ; 
Les messages ont fait dedans la ville entrer 
Por parler al baron , qu ' il le cuident trover . 
La dedens est entré li message Pepin , 
En la sale ont trové le fort roi Anseïs . 
Premiers parla Hardrés cui on i ot tramis : 
« L ' emperere de France , sire , m ' envoie ci ; 
« Del fief l ' empereor estes a tort saisis : 
« Il vous mande par moi , par verté le vos di , 
« Que tost li delivrés sa terre et son païs . 
— J ' en prenderai consel , » dist li rois Anseïs . 
— Sire , vous ferés bien , » li cuens Hardrés a dit , 
« Car bien saciés de voir qu ' il porroit estre pis . » 
Anseïs fait sa gent par devant lui venir : 
« Segnor , conselliés moi , franc chevalier gentil : 
« Jo sai que tieng a tort la terre al roi Pepin , 
« Et si ne le puis mie contre lui garantir ; 
« Que meloés , baron , par le cors saint Martin ? 
— Se li rendés , » font il , « frans chevaliers gentis : 
« Por tant si iert a pais la terre et li païs . » 
A iceste parolle ont fait Garin venir ; 
Ne sejornerent gaires , ains se tornent d ' iqui : 
Cascuns a pris congié , si vai en son païs . 
Or lairomes del roi qui France dut tenir , 
Et dirons anuit mais del riche roi Teri , 
Cel qui tint Moriane et Val— profonde aussi . 
Li . iiij . roi felon se sont ensemble mis , 
Il li gastent sa terre , son regne et son païs ; 
Li rois a pris conseil coment pora garir . 
Ses messages envoie en France al roi Pepin 
Qu ' il li viegne secorre par Deu et par merci , 
Et por crestienté que il doit maintenir . 
Ses messages atorne et si les a eslis , 
Joifrois et Berenger et li cuens Harduïns ; 
De Val— profonde en voievers France se sont mis 
Onques ne trestornerent si vinrent a Cluigni ; 
La demandent nouvelles de nostre roi Pepin ; 
A Lengres lor enseignent qui n ' est pas loing d ' iqui , 
Et li rois tint sa cort , aincsi rice ne vit , 
Que ja i fu dus Beges et ses freres Garins , 
Et Hardrés et Fromonz , Guillaumes le marcis . 
Venu sont li message devant le roi Pepin ; 
Premiers parla Goifrois , cil qui fu niés Gaudin , 
Si que bien l ' ont oï Mansel et Angevin , 
Loherent et Breton , Norman et Poitevin : 
« Cil Dameldex de gloire qui de l ' aigue fist vin . » 
« Lassus en cel palais parler al roi Pepin , 
« Savoir s ' en autre point seroit li consel mis 
« De secorre le roi qui pros est et gentis . 
« Nos somes jovencel , porchaçons nostre pris , 
« Et se li rois nous faut mandomes nos amis , 
« S ' alons chevalerie querre en autre païs . 
— Dehait ait qui le vie ! sire , » dist Fromondins . 
Enprès se sont levé li conte de haut pris , 
De ci que al palais ne prisent onques fin ; 
Contremont en monterent et Begue et Garins , 
Entre lui et Guillaume et le pro Fromondin . 
Les messages encontrent , tienent les ciés enclins 
Et plorent seurement des biaus ieusde lor vis 
Come Begue les voit , trés grande pitiés l ' en prist . 
« Estes vos chevaliers » , li Loherainsa dit ? 
Que cil ont respondu : « Si m ' aït Dex , oïl ; 
« Jo ai a non Jofres et si sui niés Gaudin . 
— Par mon cief , » ço dist Begue , « vos estes mes cosins . 
— Sire , » Joifrois respond , « forment venimes a Pepin . 
« Mais il nous en est , sire , del tot en tot falis . 
— Or retornés ariere , baron » , ce dist Garins . 
« Se Deus plaist et Saint Pierre , il n ' ira mie ainsi : 
« S ' il ensi vous faloit nous seriemes honi . » 
Et li messagier dient : « Sire , vostre merci . » 
Ariere sont venu devant le roi Pepin . 
Mout est li dusGarins sor le palais montés , 
Avuec lui les messages que il a retornés ; 
Decoste lui fu Beges dont il est moult amés , 
Et Fromont et Guillaumes lor compaignon juré . 
Garins parla premiers qui bien fu escotés : 
« Sire drois empereur , envers moi entendés . 
« Une cose avés faite dont mout estes blasmés : 
« Vous deüssiés premiers a vos barons parler ; 
« Ne deüssiés pas croire les viels chenus barbés 
« Ki aiment le sejor et le grant reposer , 
« Et le soir , al choucier , le vin et le claré . 
« Ja par itel consel en pris ne monterés 
— Sire , vous dites mal , » ce dist li cuens Hardrés ; 
« La terre est essillie et li regne gastés 
« Par Girart le franc duc qu ' est de Rossilon nés , 
« Par cui furent maint home mort et desireté . 
« Tels se fait de la guerre frés et abandoné 
« Se Pepins l ' emperere estoit ores arotés , 
« Ja n ' i mettroit del sien . ij . deniermoneés . 
— Sire , » ce dist Garins , « jo cuit que vous gabés : 
« Ains ne sera . ij . ans acomplis ne passés 
« Jo mettrai avuec moi . x . m homes armés ; 
« Ains costera mil mars , ains que past li estés , 
« Que Tierisn ' ait secors li bons rois coronés 
— Pere , » ce dist Fromont « car vous reposés , 
« Mainte parole as dite dont vous estes blasmés . 
« Laissiés ester la cort , que mestier n ' i avés : 
« Nos remanrons cuiavés engenrés , 
« Et li rois est meschins , selservirons assés 
« Bien le poromes faire, jeet mes parentés . 
— Baron , » ço dist li rois , « trop en avés parlé ; 
« Vos tornés tot l ' afaire sor le conte Hardré . 
« Jo irai al secors dès que vos le volés . 
— Sire , » dist li dus Beges , « que faire le devés . 
— Sire drois emperere , » ce dist li dus Garins , 
« Se vous soufrés itant que conquis soit Tierris, 
« Li regnes est perdus et gastés li païs ; 
« Onques ne acointastes plus felons anemis : 
« Il gasteront la terre et prendront le païs ; 
« Saciés , tote Borgoigne iert de la guerre pis . 
— Vassal , laissiés ester ! » li emperere a dit , 
Il en jure Jhesus et li cors Saint Denis 
Que il nel lairoit mie , qui li toldroit Paris , 
Que nel voisesecore quant ensi en est pris. 
— Sire , » ço dist dus Beges , « la vostre gent merci , 
« Ensi devés vous faire , emperere gentis . 
« Et vous segnor François , Mansel et Angevin , 
« Ja avés vos oï que l ' emperere a dit : 
« Alés ent en vos terres por vos armes guarnir 
« Droit a la Pentecoste que vos soiés ici , 
« A Lions la cité u li conciles est pris . » 
