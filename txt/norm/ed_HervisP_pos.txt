« Volentiers , sire , piuz ke vos le volez . 
— Ma douce fille , dites vo volentez : 
Si m ‘ aïst Deus , li dons vos est donez . 
— Sire , dist elle , Deus vos en sache grei . 
Teis est li dons ke vos veul demander : 
Ralez vos an et vos et vo barnez . 
Car plus avant , peire , nel mecreez , 
Vos ne mes freires avec moi ne vanrez . 
Mais la roine por Deu me saluez . » 
Floires l ‘ entent , le sanc cuide derver , 
Voit Bïatrix , sel prant a ranponer : 
« Folle , dist il , con de honte savez , 
Car por aucun malice dit l ‘ avez . 
— Non n ‘ ai , biau freire , mais por Deu retornez , 
Ke plus avant avec moi ne vanrez . » 
Floires l ‘ entent , le sanc cuide derver . 
« Filz , dist li peires , tot ceu lasciés ester . 
Li dons l ‘ en est otroiez et donez . » 
Les trois rois ait doucement apellez . 
« Signors , dist il , vers moi en entendez . 
Por Deu ma fille en bone leautez 
Me conduisiez , au roi la presentez 
Et cest avoir dont il i ait plantez , 
.L. certes somiers trestoz trosez 
D ‘ or et d ‘ argent et de paille roez 
Et ces lieons et ces ors enchainez . 
— Boins rois , font il , si con vos comandez . » 
Atant s ‘ acollent par molt grans amistez . 
Au departir l ‘ un l ‘ autre ait comandei 
A Deu de gloire , le roi de maïsté ; 
Et li rois ait Bïatrix apellez : 
« Fille , dist il , je vos comant à Dei , 
Tenez lou roi et foi et leauteit . 
— Sire , dist elle , si con vos comandez 
En tel maniere bien en orez parler . 
— Fille , dist il , Deus vos en sache grei ! » 
Atant la baisse cant vint au decevrer , 
A Damedeu a son cors comandei . 
Atant retorne li rois et ces barnez , 
Li rois Eustaice devers Tir la cité . 
Li messagiers penserent de l ‘ errer , 
Droit vers Espaigne ont lor chemin tornei , 
Tresc ‘ ai vers nonne ont molt bien cheminei 
A une liue pres dou brulet ramei 
Ou Hervis iert et ces riches barnez ;
Et Bïatrix la belle o le vis cler 
Le brulet ait molt bien avisei . 
Or ecoutez de la dame a vis cler 
Comment elle ait aploitié et errei : 
Les trois rois ait maintenant apellei . 
« Signors , dist elle , vers moi entendez , 
Un petitet veul mon cors reposser . 
Por la chalour ki ou chief me fait meil , 
Deleis cel treif faites tandre mon treif 
Por le mien cors un petitet reposser . 
Dame , font il , si con vos comandez . » 
Lors descendirent Bïatrix a vis cler , 
Delez lou preit li font tandre son treif . 
La dame i antre por son cors reposser 
Et sa maistresse Martine o le vis cler . 
Un lit li ont fait en meileu dou treif , 
Bïatrix couchent , la belle o le vis cler . 
Tost s ‘ endormit car le cuer or irei 
Por son signor k ‘ elle puet tant amer . 
Endormie est la belle Bïatrix . 
Or vos dirons dou barnage de prix 
Ki descendirent par mei lez floris . 
Ce fut en mai c ‘ on dist aprés avril , 
Biaus est li tans et li boix sont foillis , 
Cil oixel chantent doucement aceri . 
De l ‘ autre part dou boix estoit Hervis 
Ou il atant les messagiers de pris 
qui menoient sa femme Bïatrix , 
Au roi d ‘ Espaigne ki tant est posteïs 
Presenter cuident la belle o le cler vis . 
Mais non feront con vos porez oïr , 
Ains sofferont un estor abaubi 
Dont covanra mains chevaliers morir . 
Cil auferrant comance a braidir , 
L ‘ uns sant bien l ‘ autre , signors sachiés de fi : 
Adont parla li gentis dus Hervis , 
Il en apelle isnelement Thieri : 
« Amins , biau freire , fïer me doi en ti . 
Va tost , si monte sus ton cheval de prix , 
Si me trespasse outre sou boix foilliz , 
Revien errant , biaus amins , si me di , 
Keis gens se sont delai cel boix foilli , 
Car mains destrier oïr braidir . 
— Volentiers , sire » , ce li a dit Thieris . 
Ou cheval monte , passe le bruel foilli , 
Et vit le treif le belle Bïatrix ; 
Voit lou barnage et aler et venir , 
Deus ! tans somiers ke d ‘ argent ke d ‘ or fin 
Ke presenter li riches rois de Tir 
Veut li boins rois avec Bïatrix . 
Au roi d ‘ Espaigne ki tant est signoris . 
E vos ou tertre lou damoisel Thierit , 
Les barons ait conçut et choisi . 
Il trestorna et vint au duc Hervi , 
A haute voix a escrier ce prist : 
« Hé ! dus de Mes , por Deu ki ne mentit , 
Ve ci ta feme , la belle Bïatrix ; 
Illuc logie delai cel boix foilli . 
Bers , fai armer ton barnage de pris , 
Et si rekier tes mortelz anemins 
Tant ke raeimes madame Bïatrix . 
— Buer lou desistes , signors » , ce dist Hervis . 
Li barons out la parolle acoutei , 
A lor vois cleire comance à crïer : 
« Hé ! dus de Mes , tu puez trop arester , 
Chevache fort , passons le bruel ramei , 
Si rekerons nos mortelz anemins , 
Ne te faudrons tresc ‘ au manbres couper . » 
Et dist Hervis . « Deu vos en sache grei ! 
Or vairai ge ki de cuer m ‘ ait amei . 
Per lou cepucre c ‘ on rekiert outre mer 
Se ravoir puis Bïatrix a vis cler 
Li gueredons vos en iert bons donei . » 
Adont ce vont fervestir et armer , 
Vestent haubers , s ‘ ont les helmes fermei , 
Caingnent espeées , au chevas sont montez , 
A lor colz pendent les fors escus bendez , 
Prenent lor lances au confenon fremei ; 
Isnelement , les frains abandonez , 
Ont trespassez outre le bruel ramei . 
De l ‘ autre part Hervis choisit le treif , 
Voit le barnage et venir et aler . 
Et cil de l ‘ ost les ont bien avisei ; 
Quant aparsurent Hervi et son barné 
As armes corrent sans point de l ‘ arester , 
Vestent haubers , s ‘ ont lor helmes fermez , 
As chevas montent corrans et abrivez . 
Hanste brandie , les escus acolez 
Se vont ferir sans point de refuser , 
Granz cols ce donent en fors escus bandez , 
Desoz les boucles les ont frains et troez . 
A l ‘ asambler fut li chaples mortelz , 
Tant hanste fendre et tans cscus troer 
Tans piez , tant poing et tant teste couper . 
L un mort sor l ‘ autre trabuchier et verser 

« 
Tot droit a Tir la cité m ‘ an irez , 
Au roi Eustaice de part moi le direz , 
Faice ces os venir et ajoster , 
Il et ces filz rois Floires li manbrez , 
D ‘ eu en huit mois aurez la fort citez 
Soit lai li rois et il et ces barnez , 
Et c ‘ il n ‘ i vienent bien soit asseürez , 
Je lou defi et ju et mes barnez , 
Ne li lairai ne chastial ne cité , 
Ne borc ne ville , recet ne fermetez ; 
Si je le puis ne tenir ne covrer , 
Je lou pandrai com un larron provez , 
Se il ne vient à Mes la fort cité . 
— Sire , dist il , bien le saurai conter . » 
Ou cheval monte corrant et abrivei , 
Passe les terres , les puis et les agueiz . 
De ces jornées ne sai comte nombrer , 
En la ville antrent , s ‘ est ou palais montez , 
A haute vois comança à crier : 
« He rois Eustaice , dist il , or m ‘ entendez 
Li rois d ‘ Espaigne t ‘ ait par ces briés mandez 
Ke faices os et cemonre et mander 
Et ton barnage venir et ajoster , 
Toi et tes filz , roi Floires li menbrez . 
Et ce n ‘ i viens tu soies defez ! 
Sor toi vanra et il et ces barnez 
Ne te lairait ne chastial ne cité . 
Se il te puet ne tenir ne courer 
Il te panra com un larron provei . » 
Li rois l ‘ entent , color prist à muer , 
Ou voit son fil , si l ‘ en ait apelei : 
« He biaus filz , por Deu ne me cellez , 
De cest afaire keil conseil vos donez ? » 
Dist li rois Floires : « Nos n ‘ en poons faire el 
Tanpre serai garis et respassez , 
An Hunguerie , peres , vorrai aler
Illuec ferai mes grans os assanbler
Peire refaites vo barnage autretel
Je hai Hervi de la teste coper; 
S ‘ alons à Mes , la mirable cite 
Puis ke li rois i ert o son barné
Jai li lechieres ne lou por 
« Filz , dist li peires , si com vos 
Puis ke li rois l ‘ ait dit et 
Il m ‘ estuet faite toutes 
Voit le message sou prent a apeler
« Amins biaus freires , au fort . roi me direz
A Mes serai au jor k ‘ il m ‘ ait nommé. 
Je et mes filz et nos riches barnez
Dist li mes : . « Bien li saurai conter
Li rois li fait un boin destrier doner
Atant s ‘ en torne , congiet a demandei 
Atant c ‘ en torne , si akeut son erret, 
Droit vers Espaigne c ‘ en est acheminé
Or vos lairons dou message ester . 
Et li roi font lor gran os ajoster . 
Hui mais devomes dou duc Hervi . parler
Ki chevaucha et il et ces barnez , 
Passent les terres , le puis et les regnez
De lor jornées ne sai comte nonbrer , 
Treskait à Mes ne ce sont arestez . 
Ainz ke Hervis , li gentis et li bers , 
Ains ke il antre dedens Mes la citei 
Ou voit Thierit , si l ‘ en ait apellez : 
« Amins , dist il , dedens Mes an alez , 
Et à prevost mon peire vos direz 
Ke je ramoing Bïatrix à vis cler , 
Contre moi vigne et il et ces barnez » . 
Dist Thieris . « Sire , si com vos comandez ! » 
Lou cheval broche des esperons dorez
Tres que à Mes ne se volt. arester 
Vint à prevost dit li ait etcontei 
Prevost, dist il, faites tost simontez 
Si vient Hervis vos filz li dusmanbrez 
Biatrix ait sa femeconkestei 
Li prevost l‘otgrant joie an ait menéz 
Adonques faittost la cloche soner . 
Et fait un banpar la ville crier . 
Que tuit en issentde la bone citei 
Contre la dameBïatrix à vis cler 
Que Hervis ait par forceconkesté . 
Grans fu la joiededens Mes la cité 
Bohordantvont cil legier bacheler 
Et ces puceleshautement ont chantei 
Tresque Hervine ce vont arester . 
Trois fois labaisse par molt grant amistez 
Puis acollait Bïatrix à vis cler 
La jantildame comança à crier 
S‘ai mesenfans et car les me randez 
Ez laserorge ki tant ait de bonté 
Quiamenoit Garinet le manbrez 
EtBegonet sa fillette autretel 
Et Bïatrix labelle o le vis cler 
Cortses enfans dousement acoller . 
A moltgrant joie entrent en la cité . 
Madouce meire , dist Garines li bers , 
Et c‘orme dites ou avez tant esteit ? 
Biatrix l‘ots ait tanrement ploré : 
« Biausfilz , dist elle , par Deu de maïsté , 
A pocun poc perdue ne m ‘ avez . » 
Atantentrerent dedens Mes la cité , 
A la granteglise vont la messe acouter . 
Et li evesques ait la messechanteit . 
Grans fut l ‘ ofrande ke missent sor l ‘ autel . 
Apres la messe errier sunt retornez , 
Les degrez monte dou palais principel , 
Mis ont les taubles , s ‘ asieent au diner ! 
Mais de Baudri vos vodromes parler , 
Ou voit sa feme , si l ‘ en ait apellei : 
« Dame , dist il , por Deu de maïsté , 
Je m ‘ an fuirai en estrainges rengnez 
Ke se vos freires , ki tant fait a douter , 
Certes me tient le chief aurai coupei . 
— Sire , dist elle , ne vos estuet douter , 
Vo paix ferai , ce puix , nel mecreez . 
— Dame , dist il , por Deu , car en pensez . 
— Sire , dist elle , volentiers et de grei ! » 
Atant en monte ou palais principel , 
Hervis la voit , si la vait acoller ; 
« Suer , dist li dus , bien soit vo cors trovez ! 
Li vos maris m ‘ ait trop fort vergondé , 
Sachiés le bien , perdut ait m ‘ amisté . 
— Sire , dist elle , mercit vos veul crier . 
— Suer , dist Hervis , gardez plus n ‘ en parleiz , 
Je vos en proi , ci chier com vos m ‘ avez . » 
A ces parolles lassent le plait ester . 
Mis ont les taubles , s ‘ asieent au diner , 
Grans fut la joie ou palais principel . 
Et li borjois de la bone citei 
Deus ! keil present le duc ont aportei ! 
Mais de lor mes ne vos veul aconter . 
Aprés maingier funt les napes oster , 
Chantent et notent , viellent cil jugler 
Et li provos les fait toz bien luer , 
Toz li plus povres ot blial de sendei ! 
Mais de la suer Hervi le duc manbrei 
Un petit vos vodromes parler 

