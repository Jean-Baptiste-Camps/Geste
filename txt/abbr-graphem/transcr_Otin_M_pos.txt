de quei franceis unt li plusur envíe
est la lei emplí
ptize avez urẽ lei gerpíe
prenez mea filhe belissent a amíe
pur li vos doins verceles e inoríe
chaste e placence mela e pavíe
sire serez de tute lũbardie
otinel l ot vers la t͛re se plíe
les piez lui beise formẽt se humilíe
sire fait il co ne rufs jo míe
si la pucele cũmande e jo l otrie
dist belissant e jo me tient pur garíe
de bon marri ne me deít peser míé
la mei amur n ert ja vers luí guenchíe
dit otinel quant v⁹ estes m amíe
p᷑ la urẽ amur frai jo chevaleríe
devant atilíe a m espéé forbiéé
mort sunt paen quant ai baptesmeríe
dreiz emꝑeres a v⁹ cõmant m amie
treske nos venũs al pleins de lumbadíe
les noces serrunt aprez toz atelíe
quant averai mort l emꝑur garsíe
den sun palais ẽ li reis muntez
cis granz barnages apres lui est alez
li mangír est p̃st e cũrez
cil le mangerent a qui il fud donez
ap̃s li suꝑs est li vins aportez
enz en la chãbre u li reís est entrez
dormir s en unt si unt les hus fermez
desq̃ al deman que li soleil ẽ levez
li rei se líve si ad ses baruns mandez
sur une table de saníe est muntez
tint un bastun tut a or néélez
seignrus co dít un petít m atendez
conseillíez meí kar fere le devez
del rei garsíe dunt oi l avez
ki par la force est en ma t͛re entrez
mes chastels aer e brise me cítez
Ja ert destruite seinte cristientez
irum nos ainz que venge estez
u nus atendrum des iver set passez
dient franceis de m͛velle parlez
celui n i a ad tut ne seít aprestez
mal erent autres termes noméz
si erent faít karles si vos tuz le loéz
a l entréé de averil qͣnt marz iret passéz
pur la mei am᷑ lores vos ap̃stez
dient franceis si cũ vos cõmondez
nostre emꝑere faít escrire les briefs
par sun enpire tͣmet les messagíers
que ne remainent neis un chevalirs
ne hũme a píe ne archir ne arblastiers
que dunc ne vienge e ki n i put aler
a seintdeníse rende iiii deniers
ore va decebre si ẽ passe genviers
feverier e marz e vint li tens ligers
a paris est nrẽ emꝑere fiers
li dunze per rollant e olivirs
e anseis girond e engelers
estut de lengres e turpin e guerríers
e nemes li duc e li daneiz ogiers
as gͣnz fenestres un mis lur chies
e virent venír alemans e baivers
e loerengs cels as curages fiers
agevins gascuns e berruiers
e petevins e ꝓvencels les guerriers
e burguinus flamencs e puhers
de normandíe la flur des chevalirs
bretuns ín víenẽt as escuz a quartiers
en destre menẽt les anfans destries
celuí n i ad nen aít quatre esquiers
si mestier unt dunt il frunt chevalírs
de suz mũtmartre s aunent a milliers
le premír jor d avril quãt l aub ÷ esclarie
munte li reis en sa chevaleríe
de paris vínent si vunt a sẽdenise
le congíe ꝑnent si unt la veie acuillíe
plurent ses dames si maldient garsíe
sonent ces cors ki unques en ait envíe
or s en veit li reí en lũburdíe
l duc rollant al p̃mír chif les guíe
de reire ẽ nemes od la barbe fluríe
mes otinel n i volt leisíer s amíe
belissent munte sur hun mul de hungríe
ki plus tot veit l ambluer serríe
que par mer ne veit nef ne galíe
set cenz baruns ad a sa mesníe burníe
tot jufne gent de grant chevaleríe
or issent de france e burgnuie unt gerpíe
passent munguí la fíre ꝯpaigníe
issent des munz si vinent a ívoríe
de suz verceles passent a navíe
munferant muntent si vient atelíe
la forte cite u est la gent haíe
desuz munpoum pernent herb͛geríe
delez l ewe del ton en la prarríe
nostre enꝑere fet franceis arester
desuz l ewe de ton les fait osteler
uít jurz pleniers les fet demurer
lur chevals funt seíner e repose
e lur malades guarír e meciner
le fíz pepín ne se volt pas oblier
tant dementier ad fait un punt lever
par unt franceis deveint utre passer
sur le punt ÷ nrẽ emꝑere fír
u il faít les haies e les sulives fermer
a mailz de fer confire e soder
fait ÷ li punt bín i put l ũ passer
franceis s en vũt as herberges manger
mes lí nies karles s est curu aduber
si q̃ nel seurent nul de li unze per
ne meis olivír e li daneis ogír
tut treis s adubent de suz l umbre du lorer
es destriers muntent si vunt le punt passer
e v͛s la cite cõmencent a errer
e vunt joste quere si la poent trover
meis einz q̃ il víngent al retͦner
li pl⁹ hardi averat tant a penser
que n i voldreit estre pur un muí d or cler
de fors atelie a un líu grant
ot quatre reis de la lei mescreant
issuz s en sunt si s ẽ vũt deportant
bin ſ̃t arme chascun a sun talant
ces sũt lur nũs si la chancũ ne ment
li unz balsamí li reis de nínívant
li altre curables un rei de pute gent
unkes n ot feí vers hũme vívant
li tírz ad nun ascanard le tirant
fort est e fiers e hardement ad grant
mort ad míl hũmes de s epéé tͤnchant
li quarz ad nun clarel a la chire riant
n ad tant bel hũme tan cũ soilleil resplẽt
il ne truve nul qui juste lui demant
ne seít si hardí ke si a colp lui atent
qu il ne ocíe u abate sanglant
par le champ vunt lur destrierres alaíssant
form̃t manacent olívír e rollant
e jurent si il poent vire tant
que en duze france puissent mener lur gent
ja karle ṽs eus n avereit garant
des duze pers de frãce funt lur talant
seignors co dít clarel a la chire ríant
en tel manacer ne guaine l ũ niant
jo ai oi ml̃t presír rollant
n ad pl⁹ ꝓdom deske a oríant
e ṽs sa spéé n at hũme garant
meis jo pͥ mes deus mahũ e t͛vagan
que uncore aíe de lui asaimant
que un colp lui duínse de m espéé trenhant
amunt le chif sur le helme luisant
mut ꝑ iert dur si desque as denz me faít
kar j́o ai grant dreít si nel aíme de niant
kar il m ocist samsoníe de mumbrant
de suz pampelune a un t᷑nemant
il fu mes freres si en ai le cur dolant
morai de dul si oi mun frere ne vang
franceis chevalchent tut celement
lééz un bois ki ad nun forestant
la noise atendent sí arestunt atant
li duc rollant les veit p̃meremant
seignurs faít il ore estes gentemant
vééz paiens sur la roiche ki pant
ne sunt q̃ quatre al men iciant
bin duísum juster aduremant
la mercí deu kí est omnipotent
e cíl responent tut al urẽ talant
les hantes mettent sur les feltres devant
vers les paínes s en vunt a esporunant
clarel regarde en contre soleil devant
e veit les cũtes brocher ml̃t formant
ses cõpaignũs apele ignelemant
seignurs faít il aíez hardemant grant
treis chevalírs vei de ca puinant
alez en cuntre sachez ki il vunt q̃rant
vos estes troi e il sunt alt͛ tant
e cíl laissent cure sanz nul detenemant
n i ot pl⁹ dit ne demande níant
k il sunt ne dunt vinent ne qͤi vunt q̃rant
mais de lur lances fierent duremant
ascanard fiert sur l escu rollant
de suz la bucle le perce e fant
forte ẽ la bruine ne depíce neant
fruisse la lance ensun le fer devant
li quens refíert tant acememant
que escu ne hab͛ ne lui valt níant
le píz lui treche le curaille lui fant
mort l abatí del bon destrír curant
puis li ad dít rollant en riant
fíz a puteín trove avez rollant
ki aliez ore si forment manecant
cursables juste a ogér le curteis
grant colp lui dune sur l escu d espaneís
ultre luí passe l enseíne des cites
del hab͛ trenche mailes trente tres
lez le coste lui met le panun a or fraeis
ne lui valt míe le hab͛ec un paneís
al reperír lui dít dous moz curteís
fíz a puten co est oger le danes
ꝓ tels colps faíre m aime karle lí reís
olívír j́uste al reí de nínivant
a balsami ki at gͣnt hardemant
li saracín le fíert irréémant
sur sun escu u out un liun peínt
meís olívir le refert si dreitemant
sur la ruele q̃ par mi la fant
la vile bruíne ne li valt níant
l enseíne lui met el cors devant
mort l abatí del destrer sanglant
puis lui ad dít al malfeiz te cõmant
al tur qͥ l feít si vínt clarel puinant
cil prendera del paen vegemant
si olívír a cest colp lui atent
meis li nies karlle lui trav͛se devant
clarel le firt sur l escu devant
la bone bruigne lui fu de mort garant
le bõn destrier líve ses piez devant
li destríer recule cil vaeit consivant
que en un munt les let le destrier e rollãt
en halt s escríe s enseíne naimant
vers la cite se volt aler fuiant
meis li daneis li ẽ ale devant
grant colp lui done de l espéé t͛nchant
en mi le píz sur cel harbec luísant
la bone bruíne ne falce ne n estant
delez un munt l abat de l auferant
olíver prent le bon destrier corant
veint a rollant par le freí lui rent
síre fait il muntez ignelemant
de part oger le v⁹ duins e p̃sent
miudre est de vostre jo quid qͥ l valt les cent
li quens i salt sure ke a arcun ne se prent
e li paiens est lieve en estant
traít ad l espéé melléé la trenchant
l escu enbrace forment se defaint
rollant sache durendal le vaíllant
un colp lui va doner maíntenant
meís li paens jeste l escu devant
tut le trenche quan l esprant
fort se cõbat maís ne li valt niant
seignurs fet il manéé vos demant
pernez me vif eschec aves faít grant
queus est lí reis ꝑ m espéé reant
s espéé lur rendí li quens rollant la prent
puis lui amenent sun ver destrier muant
dunt fu ocis li reis de nínívant
et balsami qui ot grant hardenant
& anaschard un rei de putei gent
li cõpaignum repairent de j́uster
clarel unt pris sil quident bñ mener
a garlemane le voléént p̃senter
mais aínz qu il puissent une líeue aler
de altre martín lur estuverad canter
kar saracin repeirent de preier
mil ⁊ v cent les pot l um aemer
oient les cors e les busínes suner
veint les helmes menument estenceler
e les enseines par amunt venteler
rollant les veít si cũmence a sífler
a ses estrius s est afichíe li ber
enves oger prist li quens a j́urer
si a durendal me puisse a ues meller
tant me verez ocíre e decoper
que les noveles irunt ultremer
seignur barun co dít olivír
a sages humes l ai oi reconter
que l um ne se puit de tut ses mauls garder
ne l um ne pot míe tuz jorz senz juste ester
e quant home quide grant lééce aver
iduc ÷ il plus pres del desturbír
vers ÷ co dít oger ici ad mal a penser
ne ci n averat mestír d espoveter
vééz paens nes poez eschiver
par mi lur lances nus estuverat passer
or doit chascun sa penséé mustréé
puis q̃ hũme ẽ nel deít l um afoler
laísum clarel cest saracin aler
kar bñ vez nel pouũ mener
bín les nus pout agui guerdoner
e dít li reis clarels franc quor te fist parler
sire rollant fait oger li bres
fors e firs estes hardíz e redotez
e de bataille dux enlumínez
e olivers est bons chevalirs pruvez
e jo meimes suí de ment pal eschapez
vééz paens refuser vos poeez
ne alt͛ succurs de hũme n i atendez
ki ore ne firche cuart seít il pruvez
munj́oíe escrient es les v⁹ aj́utez
Ja i verez des morz e des naffrez
rollant feri un paen bueníer
ki pl⁹ est neír que murere de murier
mort le tresturne en milíu d un sentír
e olivir fiert balsan de munpellíer
